---
layout: page
title: Περίπατοι
permalink: /thematikoi-peripatoi/
ref: walk_themes
lang: gr
---

Μονοπάτια και διαδρομές πλέκονται καθώς οι επισκέπτες ακολουθούν τα ίχνη των περιηγητών-αναστοχαστών. Με την καθοδήγηση του Χορού της documenta 14, οι επισκέπτες καλούνται να δημιουργήσουν τις δικές τους πορείες εξερεύνησης, αμφισβήτησης και διαλόγου καθώς ανακαλύπτουν και αποκαλύπτουν από κοινού την documenta 14.

Από ιστορική άποψη, ο χορός στην αρχαία ελληνική τραγωδία απαρτιζόταν από ερασιτέχνες και πολίτες που διαμεσολαβούσαν ανάμεσα στο κοινό και στους ηθοποιούς ως σχολιαστές, φορώντας προσωπεία και ενίοτε συμπάσχοντας με κάποιον πρωταγωνιστή. Τα μέλη του Χορού της documenta 14 επιτελούν μια δυναμική πολλαπλότητα ρόλων μαζί με τους επισκέπτες της έκθεσης: προσεγγίζουν κριτικά τα έργα των καλλιτεχνών, δίνουν φωνή σε ουσιώδη ερωτήματα και εξετάζουν ευρύτερες προοπτικές που σχετίζονται με τα κοινωνικοπολιτικά και γεωγραφικά πλαίσια της documenta 14. Με αυτόν τον τρόπο οι επισκέπτες μετατρέπονται σε συντελεστές της documenta 14 προσδιορίζοντας τις διαδρομές, τις συζητήσεις και τη σημασία των έργων ο ένας δίπλα στον άλλον. Ο Χορός της documenta 14 συνθέτει μια χορωδιακότητα που συνεχίζει να θέτει ερωτήματα, να δημιουργεί μυθολογίες, να ανοίγει διαλόγους, συζητήσεις και να αφηγείται πραγματικές ή φανταστικές ιστορίες πέρα από τον χώρο της έκθεσης

### Περίπατος: Ανώτατη Σχολή Καλών Τεχνών [ΑΣΚΤ]

Έναρξη και τερματισμός <br>
Πειραιώς 256, 18233 Αθήνα (Αγ. Ιωάννης Ρέντης)

Αρχιτέκτονες <br>
Δ. και Σ. Αντωνακάκη; Αριστείδης Αντονάς

Κατασκευή <br>
1930 ως σήμερα

Αρχικτεκτονικό Στυλ <br>
Βιομηχανικό 20ού αιώνα

Η αίθουσα εκθέσεων της Ανώτατης Σχολής Καλών Τεχνών αποτελεί ένα ιδανικό σκηνικό για εξερεύνηση της έννοιας της πειραματικής εκπαίδευσης και παιδαγωγικής, όπως η «ανοιχτή φόρμα» ή η «ανοιχτή πόλη». Περιλαμβάνοντας τον κήπο ως χώρο μάθησης, οι περίπατοι με τον Χορό αποκτούν στοχαστικό χαρακτήρα. Ανάμεσα στα γλυπτά που έφτιαξαν φοιτητές στον κήπο, τις τριανταφυλλιές, τις ροδιές και τις συκιές, υπάρχει μια καρυδιά που είναι γνωστή ως Δέντρο του Όθωνα, από τον πρώτο βασιλιά της Ελλάδας που την έφερε από τη Βαυαρία. 

<a href="peripatoi.html" class="text-underline">Κράτηση</a>

### Περίπατος: Εθνικό Μουσείο Σύγχρονης Τέχνης [ΕΜΣΤ]

Έναρξη και τερματισμός <br>
Λεωφ. Καλλιρρόης & Αμβ. Φραντζή 11743 

Αρχιτέκτονες <br>
Ι. Μουζάκης και συνεργάτες, 3SK Stylianidis

Κατασκευή <br>
2014

Αρχιτεκτονικό Στυλ <br>
Βιομηχανικό 21ού αιώνα

Το Εθνικό Μουσείο Σύγχρονης Τέχνης (ΕΜΣΤ) ξεκίνησε τη λειτουργία του το 2000. Μόνιμη στέγη του Μουσείου είναι το πρώην εργοστάσιο ζυθοποιίας Φιξ στη Λεωφ.Συγγρού, η ανακατασκευή του οποίου ολοκληρώθηκε τον Φεβρουάριο του 2014.

Η συλλογή του Μουσείου συγκροτείται γύρω από ένα σημαντικό πυρήνα έργων Ελλήνων και ξένων καλλιτεχνών, όπως οι Στήβεν Αντωνάκος, o Μπιλ Βιόλα, ο Ντίκος Βυζάντιος, η Έμιλυ Ζασίρ, o Ίλια και η Εμίλια Καμπακόφ, ο Βλάσης Κανιάρης, ο Νίκος Κεσσανλής, ο Γιάννης Κουνέλλης, η Σιρίν Νεσάτ, ο Λουκάς Σαμαράς, ο Κώστας Τσόκλης, η Μόνα Χατούμ, ο Γκάρυ Χιλλ,  η Χρύσα, κ.ά., που συνεχώς εμπλουτίζεται. Το ΕΜΣΤ είναι ο μεγαλύτερος εκθεσιακός χώρος της documenta 14 στην Αθήνα. 

<a href="peripatoi.html" class="text-underline">Κράτηση</a>

### Περίπατος: Ωδείο Αθηνών [Odeon]

Έναρξη και τερματισμός <br>
Ωδείο Αθηνών, Ρηγίλλης & Βασ. Γεωργίου Β 17-19, 10675, Αθήνα 

Αρχιτέκτων <br>
Ι. Δεσποτόπουλος

Κατασκευή <br>
1968-1972

Αρχιτεκτονικό Στυλ <br>
Διεθνές

Οι περίπατοι εξερευνούν τη σχέση μεταξύ μουσικής, φωνής, ήχου και περφόρμανς στις πρακτικές των καλλιτεχνών της documenta 14. Οι περίπατοι επικεντρώνονται στους σύγχρονους καλλιτέχνες που ενδιαφέρονται για τα σημεία τομής μεταξύ κίνησης, ρυθμού, μουσικής και περφόρμανς. Χρησιμοποιούν συνθέσεις και μουσικά όργανα που συνδέονται με την καθημερινή ζωή και την κοινωνική πραγματικότητα. Πώς διαβάζουμε ομαδικά τη μουσική και αλληλεπιδρούμε ενάντια στον εκτοπισμό και στην ανελέητη αστάθεια; Πώς μπορεί η ανθρώπινη φωνή να εκφράσει το παρελθόν ενός αντικειμένου και τις ηχητικές δονήσεις του;

<a href="peripatoi.html" class="text-underline">Κράτηση</a>
